Daya Panwar
Assistant Director (Systems), O/o CIT(e-Verification)  
A poet

अच्छे कर्म किए जा 
========================

![](https://orlandoespinosa.files.wordpress.com/2019/05/doing-good-deeds-orlando-espinosa.jpg?w=584)

वक़्त न रूका कभी, न रूका तू कभी।  
तू इसे जीए जा, अच्छे कर्म किए जा ।।  
न मुसीबतें थमी, न टूटी हिम्मत तेरी।  
तू टक्कर इसे दिए जा, अच्छे कर्म किए जा ।।  
दर्द मिलना ना थमा, पर ना बिखरा तू कभी।   
सब्र से जीये जा, अच्छे कर्म किए जा ।।  
उलझने तो न रुकी, पर ना उलझा तू कभी ।  
तू इसे सुलझाएं जा, अच्छे कर्म किए जा ।।  
रिश्तों में दरारें ना थमी,पर न बढ़ने दी कभी ।  
इन दरारों को सीए जा, अच्छे कर्म किए जा ।।  
ना रुके तूफ़ान कभी, ना डगमगाया तू कभी ।  
नाव को सहारा दिए जा, अच्छे कर्म किए जा ।।  
भटकाती राह ना थमी, पर न भटका तू कभी।  
नेकी की राह लिए जा, अच्छे कर्म किए जा ।।  
बुरी आदतें हैं कई, पर तूने ना लगने दी कभी।   
ईमान से जिए जा, अच्छे कर्म किए जा ।।  
ना साथ जाना कुछ तेरे, सब छोड़ जाना है यहीं ।  
सहारा सबको दिए जा, अच्छे कर्म किए जा ।।  
वक़्त न रूका कभी, न रूका तू कभी।  
तू इसे जीए जा, अच्छे कर्म किए जा ।।
